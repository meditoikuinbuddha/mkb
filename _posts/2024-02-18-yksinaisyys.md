---
layout: categories
title: Miksi munkki ei ole koskaan yksinäinen?
excerpt: "Ajahn Brahmin mukaan ystävällisyys voittaa yksinäisyyden."
date: 2024-02-18 12:00:00 +0200
author: "Ajahn Brahm"
category: Puheenvuoro
permalink: munkkiyksin
header: 
       teaser: assets/images/bodhinyana.jpg

entries_layout: grid

author: Ajahn Brahm
---
<figure>
<img src="assets/images/bodhinyana.jpg" alt="bodhinyana">
<figcaption> Ajahn Brahm almukierroksella kotiluostarissaan. Kuva: DNBF.org</figcaption>
</figure>

Munkkina minulta usein kysytään, miltä tuntuu elää ilman puolisoa tai lapsia. Tunnenko itseni yksinäiseksi? Joskus olen viettänyt kuukausia hiljaa puhumatta kenellekään. Alkaako silloin yksinolo kaihertaa?

Rehellinen vastaus kysymyksiin on kieltävä. Minulla ei ole minkäänlaista tarvetta viettää aikaa muiden ihmisten kanssa. Pidän ihmisistä, mutta minun ei tarvi olla heidän seurassaan. 

Miksi? Koska todellisuudessa en ole koskaan yksin. Luonani on aina joku: minä itse. Pidän itsestäni niin paljon, että olen aina parhaan ystäväni seurassa.

Kömpiessäni iltamyöhään luolaani* menen aina parhaan ystäväni kanssa nukkumaan. Se olen minä itse. Olen tehnyt rauhan itseni kanssa ja hyväksynyt itseni. 

En ole täydellinen, mutta olen tarpeeksi hyvä, joten en ole koskaan yksin.

<i>*toim.huom. Ajahn Brahm asuu oppilaidensa rakentamassa vaatimattomassa luolassa.</i>

<h2>Ystävällisyys parantaa yksinäisyyden</h2>

<figure>
<img src="assets/images/yksin.jpg" alt="yksin">
<figcaption> Yksinolo ei tarkoita yksinäisyyttä. Kuva: Benjamin Davies/Unsplash </figcaption>
</figure>

Yksinäiset ihmiset ovat yksinäisiä, koska eivät pidä itsestään. He pelkäävät itseään. 

Kun muut ihmiset poistuvat paikalta yksinäisen ihmisen seuralaiseksi jää outo ja kauhistuttava olento nimeltä "minä". Sitä olentoa ei ole vielä ymmärretty, eikä sen kanssa ole tehty rauhaa. 

Mutta kun ihminen ymmärtää ja hyväksyy itsensä rauhanomainen yhteiselo ja jopa omasta itsestään pitäminen on mahdollista.

Siksi yksi syvällisimmistä oivalluksista onkin: "olen okei". Minussa ei ole mitään vikaa. Olen täydellinen sellaisena kuin olen. Niin kauan kuin tätä tosiasiaa ei hyväksy, koittaa aina muuttaa itseään.

Kun ongelma nimeltä "minä" korjaantuu, ei muista ihmisistä ole juuri harmia. "Hankalia" ihmisiä ei enää ole, koska muiden hankaluus on pohjimmiltaan heijastus omasta mielestäsi. Usein on helppo huomata, että muita ihmisiä kritisoivat puhuvat tosiasiassa itsestään.

Itsensä hyväksyminen parantaa haavat ja antaa mahdollisuuden hyväksyä kenet tahansa.

<i>Kirjoittaja on Bodhinyana-luostarin johtaja ja tunnettu meditointimestari. Teksti on käännösote puheesta, jonka voit kuunnella kokonaisuudessaan <a href="https://www.youtube.com/watch?v=jniaUr_7438&t=2105s">täältä.</a> </i>
